---
title: 'Talkshows'
status: 'published'
author:
  name: 'Nel Ruigrok'
  picture: ''
slug: 'talkshows'
description: 'Al decennialang spelen de talkshows een belangrijke rol in Nederland. Barend & Van Dorp wordt gezien als de eerste succesvolle talkshow. Vele shows volgden, zowel op de publieke omroep als bij de commerciele omroepen. Sinds 2015 doen we onderzoek naar verschillende talkshows en hun invloed op het publieke debat. Dit doen we vooral in samenwerking met de studenten van de master Media & Journalistiek van de Erasmus Universiteit.'
coverImage: '/images/talkshows-k4Mj.png'
publishedAt: '2023-10-31T14:03:28.187Z'
---

### Genderverschillen bij Op1

De talkshow Op1 houdt stereotypen rond mannen en vrouwen in stand. Niet alleen zijn mannen veel vaker te gast bij de talkshow, ook worden zij minder vaak onderbroken en krijgen zij gemiddeld meer spreektijd. Dit blijkt uit onderzoek van [Ilse van Knegsel\]\(https://www.nieuwsmonitor.org/uploads/Ilse van Knegsel*592823*masterscriptie.pdf) waarover ook is gepubliceerd in NRC Handelsblad op [31 oktober 2023](https://www.nrc.nl/nieuws/2023/10/30/vrouwen-bij-op1-minder-vaak-uitgenodigd-vaker-onderbroken-en-jonger-dan-de-mannen__trashed-a4179066).

Dit is geen nieuwe ontwikkeling. Al in 2015 schreef NRC over deze scheve verdeling van [aandacht voor mannen en vrouwen](https://www.nrc.nl/nieuws/2015/07/09/de-talkshow-is-een-mannenavondje-1513575-a816596). In dat jaar hebben we ook onderzoek gedaan naar de gasten aan tafel bij de verschillende talkshows, in opdracht van NRC Next. [Zie hier de publicatie.](https://www.nrc.nl/nieuws/2015/08/04/waarom-zien-we-steeds-dezelfde-koppen-op-tv-1520466-a143108)

### De politieke kleur aan tafel bij de talkshows

BNNVARA is gestopt met de talkshow Op1. NRC Handelsblad vroeg zich af wat dat zou betekenen voor het politieke debat aan tafel bij Op1. Samen met studenten van de master Media & Journalistiek van de Erasmus Universiteit en de Master Science Communication & Society van de Universiteit Leiden zochten we dat uit. Zie hier het [artikel in NRC](https://www.nieuwsmonitor.org/uploads/op1-een-ruk-naar-vrolijk-rechts_nrc.pdf).

In 2022 keken we met de studenten naar de politieke kleur aan tafel bij Op1. Hierover verscheen een [artikel in Trouw](https://www.trouw.nl/cultuur-media/de-npo-te-links-het-zijn-juist-vooral-rechtse-politici-die-aanschuiven-bij-op1~b3a09ffb/).

Voorafgaand aan de verkiezingen van 2021 kwamen veel politici te gast bij de diverse talkshows. In [dit artikel in Trouw](https://www.trouw.nl/cultuur-media/cda-lijsttrekker-wopke-hoekstra-was-de-echte-talkshowkoning~b134a66f1/) zien we wie de talkshowkoning was tijdens die campagne.

### Corona en de talkshowtafels

In 2021 deden we onderzoek naar de verschillende gasten die aan tafel hadden gezeten bij de diverse talkshows tijdens het eerste jaar van de coronacrisis. Zie hier het [artikel in NRC](https://www.nrc.nl/nieuws/2021/03/09/aan-de-talkshowtafels-schoven-het-afgelopen-coronajaar-vooral-journalisten-aan-a4034821). Hierbij hadden we ook speciaal aandacht voor Op1 waar veelvuldig dezelfde gasten aan tafel zaten tijdens het eerste jaar dat het programma op de buis te zien was. Ook hier schreef [NRC een stuk over](https://www.nrc.nl/nieuws/2021/02/07/onderzoek-steeds-dezelfde-journalisten-aan-tafel-bij-op1-a4030861).

### De Wereld Draait Door

De Wereld Draait Door was van 2005 tot en met maart 2020 toonaangevend in talkshowland. De kijkcijfers die de show haalde was ongeevenaard en menig BN'er dankt zijn of haar bekendheid aan de optredens als tafelheer of tafeldame bij de show. In 2015 bestond de show 10 jaar en namen we de gasten [onder de loep voor NRC Next](https://www.nrc.nl/nieuws/2015/10/06/interactief-tien-jaar-de-wereld-draait-door-in-twee-infographics-a1412618).

In maart 2020 vlak voor de laatste aflevering van DWDD hebben we wederom onderzoek gedaan voor NRC naar de gasten en onderwerpen bij de talkshow.[ Zie hier het artikel](https://www.nrc.nl/nieuws/2020/03/23/vijftien-seizoenen-dwdd-in-data-a3994639).

